<!DOCTYPE html>
<html>
  <head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-116665865-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());

      gtag('config', 'UA-116665865-1');
    </script>
    <title>Steglo - Uknjižba stana u katastru Savski venac</title>
    <meta name="description" content="Iskustva čoveka koji živi u Srbiji"/>
    <meta name="keywords" content="uknjižba, stana, katastar, savski, venac"/>
    <meta charset="utf-8">
    <meta name="viewport" content="width=device-width, initial-scale=1.0">
    <link href="../../css/reset.css" type="text/css" rel="stylesheet">
    <link href="../../css/style-post.css" type="text/css" rel="stylesheet">
    <script src="https://ajax.googleapis.com/ajax/libs/jquery/3.3.1/jquery.min.js"></script>
    <script src="../../js/render.js"></script>
  </head>

  <body onload="render()">

    <!-- HEADER RENDERED THROUGH render.js -->

    <header>
    </header>

    <main>
      <div class="container">
        <article>

          <!-- POST -->

          <div class="single-article post-1">
            <div class="date-content">
              <span class="date">05</span>
              <span class="month">jul</span>
              <span class="year">2017</span>
            </div>
            <div class="text-content">

              <h1>Uknjižba stana u katastru Savski venac</h1>

              <span>Ako ste pokušali da uknjižite stan u Srbiji, verovatno ste prošli kroz jedan od dva scenarija. U prvom, sve je bilo u redu i dobili ste rešenje u roku od 15 dana od momenta kada ste predali dokumente. U drugom, mnogo verovatnijem, neki dokument je nedostajao ili nije bio ispravan, a katastarska služba vas o tome nije obavestila i vaš predmet nije ušao u proceduru.</span>

              <span>Na sledećoj web lokaciji, ako kliknete na lupu koja se nalazi u krajnjoj desnoj koloni, možete naći e-mail adresu službe za katastar nepokretnosti na vašoj opštini:</span>
              <br>
              <a href="http://www.rgz.gov.rs/kontakt/kontakt-sluzbi-za-katastar-nepokretnosti">http://www.rgz.gov.rs/kontakt/kontakt-sluzbi-za-katastar-nepokretnosti</a>

              <span>4. februara 2017. sam predao dokumente za uknjižbu. Pošto se niko nije javljao na telefon, posle dva meseca sam pokušao da ih kontaktiram e-mailom. Na prvi e-mail nisu odgovorili. Prošlo je nedelju dana, pa sam im poslao drugi email. U odgovoru na moj drugi mail su mi napisali da su pokušali da me kontaktiraju pre mesec i po dana, pisanim putem i da im se pošiljka vratila jer je dostava bila neuspešna. Hteli su da me obaveste da dokumentacija nije kompletna, uprkos činjenici što je njihov službenik pregledao papire kada ih je preuzimao i uprkos činjenici da su svi papiri pripremljeni na način koji je bio definisan na info tabli u Katastru.</span>

              <span>Pitam ih kako sad da preuzmem njihov poziv za dopunu dokumentacije. Šalju mi emailom informaciju koji dokument treba da dostavim. Neku kopiju je trebalo overiti kod notara. Datum je 12. april 2017.</span>

              <span>03. maja 2017. stiže Rešenje. Na rešenju su upisali moju staru adresu, sa kupoprodajnog ugovora nepokretnosti. Pri tom, adresa se u dokumentu pominje na 3 mesta, na 2 je OK a na trećem nije. Na moje pitanje 'šta da radim', dobijam odgovor da je neophodno da podnesem žalbu.</span>

              <span>23. maja 2017. im šaljem e-mail, pitam ih šta se dešava sa izmenama, a u vezi sa mojom žalbom. Kažu mi da su oni baš tog dana poslali pisanim putem opomenu za plaćanje takse po navedenom predmetu. Da im platim jer je neko od zaposlenih u katastru napravio grešku. Onda je usledio ovaj moj email:</span>

              <span>Kakve takse? Reč je o Vašoj grešci. Napisali ste u rešenju moju staru adresu, a Rešenje mi šaljete na novu adresu. Da li je to Vama logično? Na zahtevu je nedvosmisleno napisano da živim na novoj adresi. Niste tražili nikakvu dopunu ili razjašnjenje. Ja pravno ne postojim na staroj adresi, a na tu adresu ste pokušali da izdate Rešenje. Zbog čega ja da budem kažnjen plaćanjem dodatnih taksi zbog Vaše greške? Želim da znam kakva su moja prava u ovom slučaju, kome mogu da se žalim?</span>

              <span>Niko nije odgovorio na ovaj e-mail.</span>
              
              <span>Posle par dana sam uplatio taksu.</span>

              <h2>Zaključak</h2>

              <span>Jedino što možete da uradite je da budete informisani. Ako ste čuli da procedura traje 15 dana, to je maksimalni rok posle kog morate da intervenišete, da se informišete i da reagujete ukoliko želite bilo kakav povoljan rezultat. Ako nešto traje duže nego što je logično, sasvim je sigurno da je vaš predmet zaboravljen.</span>

            </div>            
          </div>
        </article>

        <!-- ASIDE RENDERED THROUGH render.js -->

        <aside>
        </aside>

      </div>
    </main>

    <!-- FOOTER RENDERED THROUGH render.js -->

    <footer>
    </footer>
  </body>
</html>
