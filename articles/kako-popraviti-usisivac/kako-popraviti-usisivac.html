<!DOCTYPE html>
<html>
  <head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-116665865-1"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());

      gtag('config', 'UA-116665865-1');
    </script>
    <title>Popravke & iskustva - Popravka usisivača, zamena motora</title>
    <meta name="description" content="Iskustva čoveka koji živi u Srbiji"/>
    <meta name="keywords" content="popravka, usisivaca, zamena, motora"/>
    <meta charset="utf-8">
    <meta name="viewport" content="width=device-width, initial-scale=1.0">
    <link href="../../css/reset.css" type="text/css" rel="stylesheet">
    <link href="../../css/style-post.css" type="text/css" rel="stylesheet">
    <script src="https://ajax.googleapis.com/ajax/libs/jquery/3.3.1/jquery.min.js"></script>
    <script src="../../js/render.js"></script>
  </head>

  <body onload="render()">

    <!-- HEADER RENDERED THROUGH render.js -->

    <header>
    </header>

    <main>
      <div class="container">
        <article>

          <!-- POST -->

          <div class="single-article post-1">
            <div class="date-content">
              <span class="date">17</span>
              <span class="month">maj</span>
              <span class="year">2017</span>
            </div>
            <div class="text-content">

              <h1>Popravka usisivača, zamena motora</h1>

              <span>Popravka traje: 5 minuta, cena motora je: 1600-1800 din (13EUR, 26KM)</span>

              <span>Na našim prostorima je mali kućni aparat član porodice. Ne kupuje se nov dok stari skroz ne vrisne ili dok naredna generacija ne stasa za ženidbu pa rodbina donese novi usisivač umesto kovertu s lovom kao sav normalan svet.</span>

              <span>Nema puno stvari na usisivaču. Ima kesu, ima motor, točak za namotavanje kabla i kabl. Poneki ima i potenciometar za regulaciju snage, poput ovog koji smo rašrafili u primeru.</span>

              <span>Da budem iskren, ja se ovim stvarima ne bavim. Ćale odneo roditeljski usisivač na opravku i majstor mu rek'o 3200 din (26EUR, 52KM). To je u Beogradu. Učini mi se skupo i odem na internet da vidim pošto su motori. Otprilike koštaju duplo manje od cifre koju je majstor tražio. U Srbiji su sada po zakonu serviseri u obavezi da daju garanciju na opremu koju ugrađuju i na svoj rad, nemojte zaboraviti na to. Ako imam pouzdanog majstora, uvek sam spreman da pljunem lovu i da me glava ne boli. U Beogradu su majstori najčešće priučeni lopovi, pa sam zato hteo da krenem da se igram sa ovim mini kućnim popravkama.</span>

              <div class="video-responsive">
                <iframe width="560" height="315" src="https://www.youtube.com/embed/FTXJjP_HFLE" frameborder="0" allow="autoplay; encrypted-media" allowfullscreen></iframe>
              </div>

              <span>Samsung SC4035 je odličan usisivač za popravku. Kada kupujem uređaj, najčešće pogledam kako su urađeni spojevi, to jest, da li mogu sam da ga otvorim i posle zatvorim. Prva maska se odvrće sa tri krstasta šrafa. Druga maska, ispod koje je motor, ima još dva krstasta šrafa. Motor ima sa gornje strane plastični adapter koji mu omogućava da bude fiksiran na pravom mestu. Sa prednje strane mu je gumeni dihtung. Kada raskačite njegove električne veze koje su najčešće urađene buksnama, možete da izvadite motor. Pored standardnih žica za napajanje, faze i nule, postoji i uređajčić koji se nalazi u plastičnoj foliji i prikačen je za šasiju motora. To je termička zaštita motora. Videćete da u taj uređajčić ulazi žica od napajanja i iz njega nastavlja ka motoru. Kada se termička zaštita zagreje, usled preopterećenja, recimo, ona će prekinuti strujno kolo i isključiti usisivač. Dozvoliće ponovno uključenje tek kada se ohladi, što je u mom slučaju bilo nekih pola sata.</span>

              <span>Odabir motora za zamenu je ozbiljna priča. Možete da okrenete servise i pitate da li su motori koje nude kompatibilni sa vašim modelom usisivača. Oni takve podatke imaju po katalozima. Na primer, ja sam imao problem, na usisivaču, na prednjoj masci piše da je snaga 1600W. Tek kada mi je rezervni motor stigao i kada sam krenuo da ga otvaram, na leđima usisivača pročitam da je 1400W, a maksimalna snaga 1600W. Naravno da kupljeni motor od 1600W nije odgovarao i da je trebalo nabaviti onaj od 1400W. Jako se malo razlikuju po dimenzijama, izgledaju po konstrukciji skoro apsolutno isto. U svakom slučaju, mislio sam da mu neće mnogo smetati pojačana snaga, te da ću regulacijom snage na potenciometru moći da prođem nekažnjeno. Mogao je da radi u kontinuitetu maksimalno 7 minuta, na pola snage i posle toga je termička zaštita isključivala usisivač. Usisivač se bukvalno usijao tom prilikom. Dakle, pratite jasno šta piše u vezi sa snagom, da ne napravite problem.</span>
              
              <span>Na prvoj masci se nalazi jedan od filtera za vazduh motora. Njega treba prati dobro i redovno. Samsung je imao tri tačke koje je trebalo oprati, kesa za prašinu, usisni filter motora i izduvni filter motora. Nemojte sad da se smorite kad pročitate ove fensi nazive poput 'usisni' i 'izduvni'. Otvorite uputstvo uređaja i pogledajte gde su sve filteri i očistite ih. Ovo je jako bitno jer će u suprotnom usisivač da se muči pri usisavanju. To nije dobro jer ćete usisivač koristiti više kao metlu jer neće imati dobar pritisak. Takođe, smanjuje se životni vek motora ako se ne čiste filteri redovno.</span>

            </div>            
          </div>
        </article>

        <!-- ASIDE RENDERED THROUGH render.js -->

        <aside>
        </aside>

      </div>
    </main>

    <!-- FOOTER RENDERED THROUGH render.js -->

    <footer>
    </footer>
  </body>
</html>
